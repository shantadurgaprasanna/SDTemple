<!DOCTYPE html>
<html>
<head>
	<meta charset="utf-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>History</title>
	<link rel="stylesheet" href="css/main.css">

</head>
<body class='history'>
	<!-- <div class='left_piller'></div> -->
	<!-- <div class='right_piller'></div> -->
	<div class='container'>
		<!-- header menu section goes here -->
		<header id='headerComp'></header>
		<!-- header menu section end here -->

		<!-- historypage body goes here -->
		<div class='historyBody'>
			
			<div class='header_div'>
				<div class="history_image_bottom_left"></div>
				<div class="history_image_bottom_right"></div>
				<div class="history_image_top_left"></div>
				<div class="history_image_top_right"></div>
				<div class="header_image"><img class='header_img' src='../images/history/devi_image.jpg' alt='Shantadurga Devi'/></div>				
			</div>

			<div class='history_div'>
				<h1><span>सर्व मंगल मांगल्ये शिवे सर्वार्थ साधिके ।</span><span>शरण्ये त्रंबके गौरी नारायणी नमोस्तुते ।।</span></h1>
				<div class='history_text'>
					<p>कोकण म्हटलं की, गावराठी बारापाचाची देवस्थानं आली. बऱ्याच गावात देवस्थान आहेत, परंतु वडचापाट असे ऐकमेव गाव आहे की, पूर्वापार देवस्थान सुरु असून भरपूर वारेसूत्र (कुड) उभी राहतात. मालवणी मुलुखातील वडाचापाट गावातील स्वयंभू श्री शांतादुर्गा आई ही तीन शक्तिपीठांपैकी एक आहे असे मानले जाते. हिंदवी स्वराज्याचे संस्थापक छत्रपती श्री शिवाजी महाराज्यांच्या पद्स्पर्श्याने ही भूमी पवित्र झाली आहे. सागरी किनाऱ्याच्या सान्निद्यात नारळी बागांच्या राईतील इवलीशी गावे. त्यांच्या मागे हजारो वर्षाची संस्कृती उभी आहे. गावात दिसणारी देवालये ही ग्रामीण संस्कृतीची प्रतिकात्मक खून आहे. तसेच कोकणच्या भूमीतील सातेरी, रवळनाथ या देवता हे विज्ञानातील वैशिष्टय आहे. यास अनुसरुन मालवण वडाचापाट गावातील स्वयंभू श्री देवी शांतादुर्गा !</p>
					
					<p>वडाचापाट हे गाव सिंधुदुर्ग जिल्ह्यातील मालवणपासून १७ कि.मी. अंतरावर वसलेले आहे. सिंधुदुर्ग रेल्वे स्थानकापासून २० कि.मी. अंतरावर आहे. चारही बाजूनी डोंगरांनी वेढलेल्या सपाटीच्या माथ्यावर वडाचापाट हा गाव वसलेला आहे. परिसर फळावळीमुले झाडांझुडुपांमुळे समृद्ध बनलेला आहे. पाटाचा ( पाण्याचा ओहळ ) सान्निद्यात व वटवृक्षाच्या छायेत येथील परिसर व्यापला आहे. कदाचित ह्याचमुळे गावाचे नाव वडाचापाट म्हणून नावारूपास आले. स्वयंभू श्री शांतादुर्गा देवीचे नवसाला पावणारे अतिप्राचीन व जागृत देवस्थान असल्याने या ठिकाणी मद्यसेवन व मांस वर्ज्य आहे. याची अनेकांनी वेळोवेळी अनुभूती घेतली आहे.</p>
					
					<p>सिंधुदुर्ग जिल्ह्यातील भव्य-दिव्य यात्रा म्हणून वडचापाटची श्री देवी शांतादुर्गा जत्रा मानली जाते. देवीच्या मंदिराबरोबरच श्री देव रवळनाथ, श्री देव लिंगेश्वर आणि नुकतेच संशोधनाअंती संपूर्ण तळ कोणातील श्री देवी लज्जा गौरीचा अभूतपूर्व आढळून आलेला शिलालेख, श्री ब्राह्मणदेव, श्री बेळादेव, श्री कुळदेव, श्री देव क्षेत्रफळ, श्री भेरादेव, श्री निमादेव आदी स्थळे या परिसरात आहेत.</p>

					<p>मंदिराच्या पाठीमागील परिसरातील प्राचीन काळापासून देवीची पाण्याची तळी उपलब्ध असून, तळीतील पाण्याचा उपयोग देवीच्या स्नानासाठी, इतर उपयोग संपूर्णतः टाळता केवळ पिण्यासाठीच तसेच पूजापाठासाठी केला जातो. विशेष म्हणजे तळीतील पाणी बारमाही भरलेले असते. देवालय निसर्गाच्या सान्निध्यात गावाची शोभा वाढवित आहे. मन पवित्र व प्रसन्न करीत आहे. आपल्याकडे आकर्षून घेतात.</p>

					<p>वडाचापाट येथील देवीच्या संपूर्ण मंदिराचा परिसर निसर्गरम्य असा आहे. चारी बाजुंनी गर्द वनराई आणि डोंगराळ भाग आहे. मंदिराच्या पाठीमागे पाण्याचा झरा असून या झऱ्यातील पाणी देवीच्या स्नानासाठी वापरण्यात येते. या तळीतील पाझर देवीच्या पाषाणाच्या खालून गेला असून देवीचे पाषाण पाण्याने ओले झालेले असते. या झऱ्याला "देवीची तळी" असे म्हटले जाते. ही तळी बारमाही वाहत असते असे म्हणण्यापेक्षा या तळीला देवीच्या पाषाणाकडूनच पाणी पुरविले जाते, असे म्हटल्यास वावगे ठरणार नाही.</p>

					<p>श्री देवी पार्वती ज्या-ज्या स्थळी गेली त्या-त्या स्थळी महादेवही गेले. त्यांच्या जठेत असलेली गंगाही तेथे गेली. माता पार्वतीला स्नानासाठी पाण्याची कमतरता होऊ नये म्हणून महादेवांनी गंगेला त्या-त्या ठिकाणी अवतीर्ण होण्यास सांगितले. महादेवांच्या सांगण्यावरून गंगा तिथे अवतीर्ण झाली. मातेच्या प्रत्येक मंदिराशेजारी पाण्याची कुंडे असून त्यात आजही गंगा वास करून आहे. वडाचापाट येथे आज ज्या ठिकाणी शांतादुर्गा देवीचे पाषाण आहे त्या पाषाणाच्या खाली पाण्याचा स्रोत आहे. हा पाण्याचा स्रोत म्हणजे साक्षात श्री महादेवाने जठेतून उतरविलेली गंगा आहे. आपल्यापैकी किती जणांना याची माहितीच नसेल. पण ज्यांनी पुरातन ग्रंथ वाचले असतील त्यांना नक्कीच याची प्रचिती येईल.</p>

					<p>कोकणातील देवस्थानांबाबत बऱ्याच आख्यायिका सांगितल्या जातात. तशाच प्रकारची आख्यायिका श्री देवी शांतादुर्गा देवस्थानाबद्दलची ऐकावयास मिळते. फार वर्षापूर्वी वडाचापाट गावात सत्वशील गुराखी होऊन गेला. गाई, गुरे रानात चरावयास नेई. हा त्याचा नित्यक्रम होता. एके दिवशी त्याच्या लक्ष्यात आले की, कळपातील एक गाय नाहीशी होते व संध्याकाळी जाताना ती कळपाबरोबर येते आणि घरी आल्यावर गाय दूध देत नाही म्हणून बैचेन होत असे. तेव्हा त्याने गाईवरती पाळत ठेवली असता त्याला असे आढळून आले की, सदर गाय एका ठराविक ठिकाणी पान्हा सोडते (दुधाचा अभिषेक). त्यानंतर त्याने इतरत्र चौकशी केली पण योग्य उत्तर मिळाले नाही, परंतु एके दिवशी त्याला दृष्टान्त झाला, "मी या ठिकाणी वास्तव्य करून आहे, माझी स्थापना करा." त्याप्रमाणे त्याने गावातील समस्त पालव समाजाला बरोबर घेऊन त्या ठिकाणीची झाडे झुडुपे साफ केली. पण साफ करता करता एक घाव चुकून तेथील शिळेवर पडला व त्यातून लाल द्रव बाहेर पडू लागला. सहाजिकच तेथेच शिळेची क्षमा मागून तात्पुरती देवीची स्थापना करण्यात आली. वडाचापाट गावातील पालव घराण्याचे या देवी शांतादुर्गेच्या अस्थित्वामुळे भाग्य उजळले व तेथे भव्य दगडी मंदिर बांधले गेले. एकविसाव्या शतकात याच मंदिररुपी बांधकामाचा जिर्णोद्धार पूर्णत्वास आला आहे.</p>

					<p>कोकणातील मूळ देवी शांतादुर्गा 'सातेरी' या नावाने प्रसिद्ध आणि लोकप्रिय आहे. 'सातेरी' हा शांतादुर्गा या नावाचा अपभ्रश. शांतादुर्गा हे नाव देवीस कसे पडले याबाबत पुरातन काळातील ग्रंथात काही दाखले आढळतात. कैलासपति शंकर आणि शेषारूढविष्णु या दोन सर्वक्षेष्ठ देवांमध्ये तुंबळ युद्ध झाले. दोघांचाही क्रोध अनावर झाला होता. एकमेकांना नाश करण्यासाठी दोघेही लढत होते. दोघेही सारखेच सामर्थ्यवान असल्याने कोणाचीही जीत अगर हार होत नव्हती. तिन्ही लोकांत घबराट पसरली. सुष्टीकर्ता विचारात पडला, युद्ध सुरु राहिले तर तिन्ही लोकांचा नाश होणार होता. शेवटी श्रुष्टिकर्ता जगतमातेला शरण गेला. जगतमातेने दोघांचे युद्ध बंद करून शांती प्रस्थापित करण्याचे आश्वासन दिले. दिलेल्या आश्वासनानुसार तिने दोघांचे युद्ध समाप्त करून शांती प्रस्थापित केली. तेव्हापासून जगतमातेस शांतादुर्गा म्हणून संबोधू लागले.</p>

					<p>भौतिक दृष्टिकोनाद्वारे पाहिले असता श्री शांतादुर्गा देवस्थान अभिमानास्पदपणे स्थानापन्न झाले आहे. जवळ जवळ सोळाव्या शतकापूर्वी त्याची बांधणी झाली असावी असा कयास आहे. त्यावेळी स्थापत्यशास्त्र आजच्या इतके प्रगत नव्हते. आजची प्रगत साधने त्यावेळी उपलब्ध नव्हती. अशा परिस्थितीत ही येथे बांधलेले देवालय जर मोठ्या बारकाईने अनुभवले असता, मन अगदी आश्चर्याने थक्क होते.</p>

					<p>श्री देवी शांतादुर्गा भक्तगणांचे अधर्म अढळ श्रद्धास्थान भाविकांचे भक्तिक्षेत्र. मालवणपासून जवळच असलेल्या या तिर्थक्षेत्री प्रत्येक मंगळवारी व शुक्रवारी या ठिकाणी महिला वर्गाची अलोट गर्दी असते.</p>

					<p>श्री देवी शांतादुर्गा जत्रोत्सवास पौष पौर्णिमेपासून आरंभ होतो. पौष पौर्णिमेला पाच दिवसांची उभ्या महाराष्ट्रातून लाखोंनी यात्रा भरते. भाविकांच्या मोठ्यामोठ्या रांगा लागतात व तेथील श्री देवी शांतादुर्गा देवीच्या दर्शनाचा लाभ घेतात. गेल्या शतकानुशतके या श्रद्धास्थानाने अधिकाधिक साक्षात्कार घेऊन भाविकांची श्रद्धा शतगुणित केली आहे. जत्रोत्सव ५ दिवसांचा असल्यामुळे लाखो देवी भक्त दर्शनासाठी येतात. जत्रोत्सवानिमित्त देवालयाच्या सभोवताली विद्युत रोषणाई करण्यात येते. देवालयात रंगरंगोटी सजावट करण्यात येते. देवीचा जत्रोत्सव पौष पौर्णिमेला भरविला जातो. जत्रेच्या पहिल्या दिवशी देवीला जलाभिषेक केला जातो. तिसऱ्या दिवशी श्री सप्तशती महायज्ञ व महाप्रसादाची प्रथा रुजू करण्यात आली. स्वयंभू पाषाणरूपी देवीस मुखवटा चढविण्यात येतो. देवीला वस्त्रे परिधान केली जातात व विविध आभूषणांनी सजविले जाते. यथाविधी पूजा आटोपल्यावर देवीची रात्रौ पालखी प्रदक्षिणा काढली जाते. काही भाविक पालखी पुढे लोटांगण घालून आपले बोललेले नवस फेडतांनाही दृष्टीस पडतात. एकूणच संपूर्ण मंदिर परिसर सुवासिनी स्त्रिया, स्त्रिया, पुरुष, मुले, आबाल वृद्ध यांच्या अलोट गर्दीने फुलून आलेला दिसतो. हा सोहळा पहाटे ३-४ वाजेपर्यंत चालतो. ज्या ग्रामस्थांनी उपवास धरलेला असतो ते एका दिवटीवर तेल सोडून उपवास सोडतात. अशाच प्रकारचा पालखी प्रदक्षिणेचा कार्यक्रम जत्रोस्तवाच्या तिसऱ्या व पाचव्या दिवशीही होतो.</p>

					<p>संपूर्ण जत्रौस्तवाच्या काळात पालखी सोहळ्याव्यक्तिरिक्त हिरवे खणा-साडीने ओट्या भरणे, नवस करणे-फेडणे इत्यादी धार्मिक विधी अव्याहतपणे चालू असतात. जत्रौस्तवाच्या कालावधीत निदान एकदा तरी उपवास धरून दिवटीवर तेल सोडून उपवास सोडावा अशी भाविकांची मनोमन असते व ते ती अशी पूर्णही करतात. या पाच दिवसाच्या सोहळ्या दरम्यान संपूर्ण वडाचापाटाचा परिसर सांस्कृतिक, शैक्षणिक व सामाजिक कार्यक्रमांनी गजबजून गेलेला असतो. भक्तांच्या नवसाला पावणारी अशी सगळीकडे ख्याती झाली असून, भाविकांची गर्दी प्रचंड वाढत चालली आहे. या संपूर्ण जत्रौत्सवात महाराष्ट्राच्या कानाकोपऱ्यातून लाखो भाविक वडाचापाटात येतात व श्री देवी शांतादुर्गा आईचे दर्शन घेऊन सुखावतात व धन्यता मानतात. ज्या भक्तांना काही समस्या असल्यास ते भक्तगण देवीच्या पाषाणाला कौल प्रसाद लावून ऐच्छिक समस्या दूर करतात. </p>

					<p>जत्रौत्सवाच्या काळात प्रत्येक घरातून गोळा केलेला मूठभर तांदुळापासून देवीचा नैवेद्य तयार करून तो देवीस प्रसाद म्हणून दाखविला जातो व उरलेला प्रसाद भाविकांना महाप्रसाद म्हणून वाटला जातो.</p>

					<h3>पालव घराण्यातील / ढवण व्यापाऱ्यांचे उपकार</h3>

					<p>याबाबतची एक देवकथा या परिसरात सर्वत्र ऐकायला मिळते. ती उदबोधक वाटल्यावरून देत आहे. फोंड सावंतीच्या काळातील हि कथा आहे. त्यावेळी गावाचा वसूल करण्यासाठी प्रजाजनांचा अतोनात छळ करण्यात येई. वसुलीचा भरणा न करण्याच्या पोटावर काटेरी पेले बांधून त्याचा छळ करण्यात येई. या छळाला कंटाळून पालव घराण्यातील एक म्हातारी दोन मुलांना घेऊन घाटावर पळून गेली. घाटावर ती स्थायिक झाली ती खाणावळ घालून उदरनिर्वाह करू लागली.</p>

					<p>त्यावेळी मालवण - वेंगुर्ले भागातील व्यापार घाटमार्फत होत असे. एके दिवशी वडाचापाट येथील एक ढवण गावाचे व्यापारी घाटावर गेले आणि नेमके या म्हातारीकडे उतरले. ढवण व्यापाऱ्याने आपल्याकडचे तांदूळ म्हातारीकडे दिले व जेवण करायला सांगितले. म्हातारीने तांदूळ हातात घेताच ती रडू लागली. लय गावचे असल्याचे तिने ओळखले आणि गावाच्या आठवणी येऊन ती रडू लागली. ढवण याने म्हातारीला रडण्याचे कारण विचारले तेव्हा तिने आपली कहाणी त्याला ऐकविली ती म्हणाली, माझ्या गावचे तांदूळ दिसले, आता मला माझा गाव केव्हा दिसणार?</p>

					<p>ढवण व्यापाऱ्याला म्हातारीची दया आली. वसुलीमुळे म्हातारीला परागंदा व्हावे लागले होते. त्याने तिला विचारले, गावात येतेस तर चल मी तुला तुझ्या मुलासह घेऊन जातो. म्हातारी आनंदली. त्या ढवणाने म्हातारीला तिच्या दोन मुलासह वडाचापाट येथे आणले. म्हातारीचे मुलगे मोठे झाल्यावर एक पोईप इथे स्थायिक झाले. दुसरा वडाचापाट येथे राहिला. ढवण व्यापारी मात्र घाटावर कायमचे गेले ते परत आले नाहीत त्याचे वंशज मात्र अधूनमधून वडाचापाट गावी येतात व श्री शांतादुर्गेचे दर्शन घेतात. या गोष्टीला आजही पुरावा मिळतो. वडाचापाट येथे ढवनवाट नावाची जमीन आहे, तर पोईपला म्हातारीच्या नावाचे म्हातारीचा गाळू म्हणून एक ठिकाण आहे. त्या ठिकाणचे एक मणभर भात वडाचापाट येथील शांतादुर्गा देवीच्या जत्रेच्या वेळी नेण्याची प्रथा होती. अलीकडे महगतेमुळे भाताचे प्रमाण कमी झाले तरी एक पायली तांदूळ व एक भोपळा देण्याची पद्धत आहे.</p>

					<p>वडाचापाटला देवस्थान असले म्हणजे पोईप गावच्या वेताळाला गाऱ्हाणं घालावं लागतं. तसेच पोईपला देवस्थान असले कि वडाचापाटला श्री शांतादुर्गेला सांगणे करावे लागते.</p>

					<p>पुण्यपावन मालवणी मुलुखात नवसाला पावणाऱ्या देवी - देवतांची असंख्य मंदिरे आहेत. ही मंदिरे पुरातन काळातील असून त्यात वास्तव्यात असलेल्या देवी देवतांची विविध धार्मिक कार्ये उत्सव, मेळे, जत्रा, दहीकाला, गोंधळ आदी स्थानिक ग्रामस्थांनी पारंपरिक काळानुरूप रिती-रिवाजाप्रमाणे वर्षानुवर्षे अखंडितपणे चालू ठेवलेली आहेत. अविभाजित रत्नागिरी जिल्ह्याच्या १८८० साली प्रसिद्ध केलेल्या ग्याझेटियरमध्ये आपल्या वडाचापाट येथील श्री शांतादुर्गा (सातेरी) चा स्पष्ट उल्लेख आहे. अधिक तपशिलात गेल्यावर असे आढळून येते की श्री देवी सातेरी देवतेचे असंख्य मंदिरे असून त्यातील काही गोमंतकांच्या पुण्यभूमीत श्री देवी शांतादुर्गा या नावाने ओळखली जातात. श्री देवी सातेरीच्या प्राचीन मंदिरे अस्तित्वात असताना वडाचापाट येथील श्री देवी शांतादुर्गा असे नामामिधान धारण करणारे एकमेव नवे देवस्थान उभे राहिले आहे.</p>

					<p>एक वंदता अशीही सांगितली जाते की मालवणातील मूळ भूमिका वडचापाटची श्री देवी शांतादुर्गा हि आंगणेवाडी येथील श्री भराडी देवी यांचे बहिणी-बहिणीचे नाते आहे. शांतादुर्गा हि भराडीदेवीची थोरली बहीण असल्याचे सांगितले जाते. तसेच मुंबईतील माहीम येथील श्री शितलादेवीशी बहिणीचे नाते असल्याचे जुने जाणकार सांगतात. कांदळगावचा देव रामेश्वर हा श्री शांतादुर्गेचा भाऊ आहे. दर सोमवती अमावस्येस स्नानासाठी निघण्यापूर्वी तो आपली बहीण येत आहे का? याची माहिती घेतो आणि त्यानंतरच तो स्नानासाठी बाहेर पडतो. कांदळगावचा रामेश्वर, महानातील देव गांगेश्वर (गांगो) आदी देवस्थाने शांतादुर्गेच्या येण्याकडे वाट लावून असतात. तिच्यासाठी खोळंबलेली असतात. ती येत नाही असे समजल्यानंतरच ही देवस्थाने आपापल्या मार्गाने मार्गस्थ होतात.</p>

					<p>गावाला पांडवकालीन परंपरा आहे. अन्यातवासात असताना पांडवांनी या गावात वास्तव्य केले होते. ते ज्या ठिकाणी उतरले होते त्या ठिकाणाला 'लीलाकाप' असे म्हणतात. आजही त्याचे नाव उच्चारले असता अनेक जण तेथील कोरीव कामाचे दाखले सांगतील. मात्र प्रत्यक्षात आज तेथे पाहण्यास काहीच मिळणार नाही. अन्यातवासात असताना रात्रीच्या वेळी गावात आलेल्या पांडवांनी वेळ घालवण्यासाठी पाषाणांवर कोरीव काम केले होते. शिवलिंग, दळण्यासाठी लागणारे जातं, चंद्र कोर आदी कोरीव चित्रे काढली होती. मात्र आज ही कोरीव कला काळाबरोबर लुप्त झाली आहेत. <strong>अन्यातवासात असताना भगवान श्रीकृष्ण पांडव ज्या-ज्या स्थळी जात त्या-त्या स्थळी त्यांना भेटण्यासाठी जात असत. त्यांना पुढचे मार्गदर्शन करीत असत. त्यामुळे या गावाला भगवान श्रीकृष्णाचा चरणस्पर्शही झाला असल्याचे बोलले जाते.</strong></p>

					<p>सण यात्रा आणि उत्सव या तीन शब्दांभोवती हिंदू धर्मियांच्या भावना विकसित झालेल्या आहेत. श्रद्धा हा अविभाज्य भाग हिंदूंच्या आनंदाचा आत्मा आहे. त्यांच्या जीवनाचा पाय आहे तर त्यांच्या सौख्याचा कळस आहे. भारतीय संस्कृतीत उत्सव सण, व्रत वैकल्ये साजरे करण्याची प्राचीन पारंपारिक श्रद्धास्थानात श्री देवी शांतादुर्गा देवीचा मोठ्या प्रमाणात समावेश होतो. जत्रौस्तव कालखंडात साजऱ्या होणाऱ्या कार्यक्रमास वास्तविकता आपल्या इष्टदेवतेसह केलेली कुलदेवतेची उपासना, साधना सेवा व व्रत वैकल्ये सर्वाधिक मह्त्प्राय मानली जातात. उच्च संकल्पित मनोभावे नामजप, नामस्मरण याद्वारे आराधना केल्यास कुलदेवतेची प्रसन्नता प्राप्त करता येते. भक्ती मात्र बेगडी हवी, अन्य त्यायोगे आपली संसाररूपी नाव अनेक उसळणाऱ्या लाटांतूनही सहजपणे तारून किनाऱ्याला लागू शकते, अशी आध्यात्मिक साधक, भाविक भक्तगण यांची तीव्र भावना असते. याच पाश्वभूमीवर परिचित असलेली श्री देवी शांतादुरा हिची उपासना देखील या ठिकाणी अपवाद ठरत नाही. त्यामुळेच श्री देवी शांतादुर्गा हिची मनोभावे सेवा करण्याचा संकल्प अवघ्या मालवणी मुलखातील लाखो भाविकांतर्फे करण्यात येतो.</p>

					<p>श्री देवी शांतादुर्गा आईच्या यात्रेनिमित्त लाखो देवीभक्त मिळेल त्या वाहनाने वडाचापाट गावात येतात. दर्शन घेऊन माघारी फिरतात. या देवस्थानात येणाऱ्या भाविकांनी मालवण पंचक्रोशीतील अन्य देवस्थानात जाऊन त्या देवतांचे आशीर्वाद व प्रसाद घ्यावेत. आंगणेवाडी येथील श्री भराडी, बिळवस येथील श्री सातेरी या देवस्थानांचे दर्शनाचा आणि प्रसादाचा लाभ घ्यावा व आपल्या यात्रा सफल व पूर्ण झाल्याचे समाधान पदरी पडून घ्यावे. या तीन देवस्थानांची यात्रा केल्याने, पीठांची यात्रा केल्याचे पुण्य आपल्याला नक्कीच मिळेल.</p>

					<h2>गावातील देवस्थाने</h2>

					<h3>श्री देव रवळनाथ मंदिर</h3>

					<p>श्री देवी शांतादुर्गा देवस्थानाबरोबरच श्री देव रवळनाथ देवस्थान वडाचापाट वासियांचे श्रद्धास्थान आहे. ग्रामदैवत असलेला देव रवळनाथ पूर्वी देवीच्या पाषाणाच्या समोर होता. त्यामुळे देवीने देवाची जागा न बदलता आपली जागा बदलली आणि आता ज्या ठिकाणी आहे त्या स्थळी अवतीर्ण झाली. देव रवळनाथ घोड्यावर स्वार झाला आहे. त्यामुळे वडाचापात वासियांना घोड्यावर स्वार होता येत नाही. वरातही घोड्यावरून काढली जात नाही.</p>

					<p>मंदिर पुरातन असून काळ्या पाषाणात कोरीव काम केलेली मूर्ती भाविकांचे लक्ष्य वेधून घेते. हातात तलवार, त्रिशूल, रक्तपात्र, डमरू, गळ्यात संधान केलेल्या शिरांची माळ, कमरेला शस्त्रास्त, दार मूर्तीच्या एका बाजूला घोड्यावर स्वार झालेला देव रवळनाथ तर दुसऱ्या बाजूला युद्धाला तयार असलेला देव रवळनाथ अशी रेखीव मूर्ती मुर्तीकाराने त्या काळी साकारलेली आहे. मूर्ती कधी स्थापित करण्यात आली याची महती नाही. मात्र ही मूर्ती उत्तम शिल्पकलेची महती करून देते. देव रवळनाथाबरोबरच इतरही मुर्त्या आहेत मात्र आता त्या जिर्णावस्थेत आहेत.</p>

					<h3>श्री देव लिंगेश्वर</h3>

					<p>लिंगेश्वर देवस्थान शिवाचे स्थान म्हणून प्रसिद्ध आहे. ह्या देवस्थानात सर्वसामान्य भाविकांना लिंगेश्वराचे दर्शन घेता येते. पूजा-अर्चा फक्त ब्राह्मणच करतात. महाशिवरात्रीला व श्रावणात भाविकांना लिंगेश्वरावर अभिषेक करता येतो. इतर वेळी मात्र ब्राह्मणच सर्व देखभाल करतात. लिंगेश्वर देवस्थानाची सेवा करणाऱ्या ब्राह्मणाला जमीन दिलेली आहे.</p>

					<p>या देवस्थानाविषयी एक आख्यायिका सांगितली जाते. त्यानुसार आज ज्या ठिकाणी लिंगेश्वराचे स्थान आहे, त्या ठिकाणी एक सर्प नित्यनेमाने येऊन शिवलिंगावर फणा धरीत असे. सर्प कोणालाही शिवलिंगाजवळ येऊ देत नसे. शिवलिंगाची पूजा-अर्चा करण्यासाठी जाणाऱ्या पालवच नव्हे तर समस्त ग्रामस्थांना सर्प अटकाव करू लागला. या कालावधीत गावात आलेल्या ब्राह्मणाला या शिवलिंगाची कहाणी समजली. तो पुढाकार घेऊन शिवलिंगाजवळ गेला. ब्राह्मणाला पाहून सर्प शिवलिंगापासून दूर झाला. ब्राह्मणाने त्या लिंगेश्वराची पूजा-अर्चा केली आणि निघून गेला. मात्र ब्राह्मण जाताच तो सर्प पुन्हा त्या शिवलिंगाजवळ आला.</p>

					<p>पालव समाजाने समस्त ग्रामस्थांशी विचारविनिमय करून त्या ब्राम्हणाचा शोध घेतला. आपण लिंगेश्वराची पूजा-अर्चा करावी, असे त्यांस सुचविण्यात आले. त्याने पूजा-अर्चा करण्याचे मान्य केले. उदरनिर्वाहासाठी त्याला पालव समाजाने जमीन दिली. आजतगायत ब्राम्हणाचे वंशज त्या जमिनीचा वापर करीत आहेत. ह्या देवस्थानाची पूजा-अर्चा ब्राह्मणच करतो. महाशिवरात्र, श्रावणातील दर सोमवारी लिंगावर ब्राम्हणाच्या समक्ष सर्व भाविक अभिषेक करीत असतात. आजही सर्प लिंगाभोवती आपले दर्शन देतो. ते पाहण्यासाठी भाविकांची गर्दी असते. मात्र सर्पाचे दर्शन दुर्लभच असते. सर्प लिंगाचे दर्शन घेऊन कधी जातो, हे कवचितच पाहण्यास मिळते.</p>

					<p>श्री लिणेश्वराच्या मंदिरात पुरातन शिल्प पाहण्यास मिळतात. लिंगेश्वर देवतेसमोर बसलेला नंदी, गणपती, विष्णू, ब्रह्म, लज्जागौरी, नंदीच्या समोर पाषाणावर कोरलेले पुष्प आदी देवतांच्या कोरीव मूर्ती पाहता येतात.</p>

					<h3>श्री देवी लज्जागौरी</h3>

					<p>या स्थळाला सटवीचे स्थळ असेही म्हणतात. गावातील महिला या देवतेला श्रद्धेने सटवी म्हणत असल्या तरीही प्रत्यक्षात मात्र हि देवता म्हणजे आदिशक्तीचे एक रूप आहे. या देवतेचा वेदपूर्वकालीन सिंधुसंस्कृतीतील व योनीदेवता यांच्याशी ऐतिहासिक संबंध आहे. असे जाणकार अभ्यासकांचे मत आहे.</p>

					<p>शिल्पात उजवीकडे लहान बालकाची प्रतिमा आहे. तर वरच्या बाजूस लिंग कोरलेले आहे. मुख्य शिल्पाच्या वरच्या बाजूस गर्भाचे प्रतीक म्हणून गोलाकार पाषाण स्थापन केलेले आहे. सभोवतालच्या वीरगळ सदृश्य पाषाणात पूजा करणारे स्त्री, पुरुष, भक्तिमार्गाने उपासना करणारे स्त्री, पुरुष उत्सवी नृत्य करणारे जोडपे कोरलेले आहे. श्रद्धायुक्त भावनेने केलेला हा भक्तिउत्सव आहे. भारतातातील मुख्य देवीपीठाचे मूळ शोधता या देवता प्रारंभी सर्जनेंद्रियांच्या रूपातच म्हणजे योनीरूप आहेत. मधोमध सुमारे १ फूट आकाराचे सृजनांचे प्रतीक असलेल्या लज्जागौरीचे दैवत शिल्प म्हणजेच दक्षिण कोकणातील मातृपूजक संस्कृतीचा एक अमूल्य ठेवा आहे.</p>

					<h3>श्री मुळ पुरुष (श्री पालव वंश)</h3>

					<p>श्री देवी शांतादुर्गा मंदिराच्या डाव्या हाताला श्री मुळ पुरुष (श्री पालव वंश) देवस्थान आहे. शिवलिंगरूपी असलेल्या या मंदिरात प्रथम जावे लागते. तदनंतर देवीचे दर्शन घेता येते. ज्या पालव वंशामुळे देवीचे उत्पत्ती झाली त्या पालव नामक वंशाचे हे मंदिर आहे. जोपर्यंत श्री मुळपुरुष उभा राहत नाही, तोपर्यंत देवी प्रसन्न होत नाही, अशी पालव समाजाची धारणा आहे. दर सोमवारी तसेच श्रावणातील प्रत्येक सोमवारी शिवलिंगरूपी श्री मुळपुरुषावर अभिषेक करण्यात येतो. सद्यस्थितीतील श्री मुळपुरुषाचे मंदिर श्री शांतादुर्गा मातेच्या डाव्या बाजूला बांधण्यात आले आहे.</p>

					<h3>श्री क्षेत्रपालेश्वर मंदिर</h3>

					<p>आणखी एक शिवलिंग श्री क्षेत्रपालेश्वर नावाने गावात प्रचलित आहे. पाषाणरूपी शिवलिंगावर नागाने फणा धरला असून वडाचापाट क्षेत्राचे तो पालन करीत आहे. गावच्या सीमेचे रक्षण करणारे क्षेत्रपालेश्वर अनेकवेळा भाविकांना सीमा परिसरात दिसून येतात. या पाषाणावर सोमवार, श्रावण सोमवार, महाशिवरात्रीस अभिषेक केला जातो. पंचामृताचा अभिषेक करण्याबरोबरच जलाची संततधारा सोडण्यात येते. छोट्याश्या घुमटीत विराजमान झालेल्या श्री क्षेत्रपालेश्वराच्या पाठीमागेच नदी वाहत असून तिच्यातील पाण्याने पाषाणावर अभिषेक केला जातो.</p>

					<p>भगवान शिवशंकरानी वनात तपस्या करणाऱ्या श्री देवी पार्वतीला (श्री देवी शांतादुर्गा) त्रास होऊ नये, म्हणून अनेक रूपे घेतली, त्यातलीच हे क्षेत्रपालेश्वराचे रूप!  श्री देवी पार्वतीची सेवा करणाऱ्या भक्ताला नेहमीच शिवशंकरांचा आशीर्वाद मिळाला आहे.</p>

					<h3>श्री ब्राम्हण देवता</h3>

					<p>शिवलिंगरूपी श्री ब्राम्हणदेव ब्राम्हणवाडीत विराजमान झाले आहेत. या मंदिरापासून काही अंतरावरच श्री लिंगेश्वर व श्री रवळनाथ यांची मंदिरे आहेत. श्री ब्राम्हण देवतेची पूजा-अर्चा येथील ब्राह्मणच करतात. मंदिराच्या समोरच बारमाही वाहणारी तळी असून येथील पाण्याचा वापर जलाभिषेकासाठी, देवाच्या स्नानासाठी केला जातो. या देवतेबरोबरच अनेक लहान देवतांची पाषाणे आहेत. गावातील उत्सव काळात यजमान असलेल्यांना या देवतेवर अभिषेक करता येतो. इतरवेळी मात्र भाविक बाहेरूनच दर्शन घेतात. </p>

					<p>गावातील बहुतेक मंदिरांच्या बाबतीत आश्चर्याची बाब म्हणजे प्रत्येक देवतेने आपल्यासाठी तळी (पाण्याचा झरा) निर्माण करून ठेवली आहे. काही देवतांच्या पाषाणाखालून पाण्याचा स्रोत तळींमधे गेला आहे. जलदेवता स्वतःहून या स्वयंभू पाषाणरूपी देवतांना अभिषेक करीत असते, असे म्हणण्यास हरकत नाही. </p>

					<p>मंदिराच्या पाठीमागे अनेक अण्यात देवता वास करून त्या मंदिर परिसरात येत नाहीत. त्यामुळे उत्सव काळात या देवतांना हाक मारण्याचे काम पूजा-अर्चा करणारे घाडी, ब्राम्हण करतात. या देवतांना हाक मारल्यानंतरच उत्सवाला सुरुवात होते. गौरी-गणपतीच्या काळात विवाहित महिलांकडून देवीच्या पाषाणाजवळ वसा भरला जातो. गावातील सर्व विवाहिता मंदिरात वसा भरण्यासाठी येतात. मंदिराच्या पाठीमागे असलेल्या कुंडावर गणेश विसर्जन करण्यात येते. विसर्जन झाल्यानंतर प्रसादाचे वाटप मंदिरात केले जाते.</p>

					<h3>स्वयंभू श्री संकल्पसिद्धी गणेश मंदिर</h3>

					<p><em>माझा शोध घेऊ नकोस, मी तुझ्याच स्थळात आहे. ज्या पाषाणावर माझा आकार दिसेल, ते पाषाण घरी आणून त्याची प्रचिती घे आणि मगच माझी स्थापना कर, असा द्रुस्टांत देऊन अंतर्धान पावलेले श्रीगणेश वडाचापाट या क्षेत्री पाषाणरूपात विराजमान झाले आहेत. या मंदिरात गणेश जयंतीला 'माघी उत्सव' साजरा करण्यात येतो. मुंबई, गोव्यापासून या क्षेत्री गणेशभक्त दर्शनासाठी येतात.</em></p>

					<p>वडाचापाटक्षेत्री स्वयंभू श्री संकल्पसिद्धी गणेश मंदिर वसले आहे. कुलस्वामिनी श्री देवी शांतादुर्गा जत्रौत्सव झाल्यानंतर काही दिवसांनी म्हणजेच गणेश जयंतीला 'माघी उत्सव' साजरा केला जातो. या उत्सवानिमित्त गावातील सर्व ग्रामस्थ एकत्र आलेले असतात. एक दिवसीय साजरा होणाऱ्या या उत्सवात सकाळी अभिषेक, मंत्रपुषांजली, श्री गणेश पूजा करण्यात येते. त्यानंतर दुपारी १२ वा. महाप्रसादाला सुरुवात होते. आलेल्या भाविकांना महाप्रसादाचे वाटप ग्रामस्थांमार्फत करण्यात येते. सायं. ४ वा. महिलांसाठी हळदीकुंकू समारंभाचे आयोजन केले जाते. त्याचा पंचक्रोशीतील महिला लाभ घेतात. त्यानंतर सत्यनारायणाची महापूजा व स्थानिक तसेच आमंत्रित भजनी मंडळींचा भजनाचा कार्यक्रम होतो.</p>

					<p>श्री संकल्पसिद्धी गणेश मंदिराबाबतची माहिती देताना सांगितले जाते की आज ज्या स्थळी मंदिर बांधण्यात आले आहे तो परिसर प्रभाकर पालव यांनी याच गावातील तावडे परिवार यांच्याकडून विकत घेतला. त्यांच्या लहानपणीच्या आठवणी या परिसराशी जोडल्या गेल्या होत्या. परिसरातील तावडे यांची वास्तू पालव यांच्याकडे आल्यानंतर या परिसरात श्री गणेशाचे स्थान असल्याचे त्यांच्या मुलाला जाणवू लागले. मुलाने परिसरात शोध घेण्याचा प्रयत्नही केला. मात्र प्रत्यक्षात काही दिसून आले नाही.</p>

					<p>परिसरात राहण्यास आल्याच्या दुसऱ्याच वर्षी गणेशोत्सवाच्या आधी श्रींनी दृष्टांत दिला. 'माझा शोध घेऊ नकोच, मी तुझ्याच स्थळात आहे. ज्या पाषाणावर माझा आकार दिसेल, ते पाषाण घरी आणून त्या पाषाणाची प्रचिती घे आणि मगच माझी स्थापना कर' असा दृष्टांत झाल्यानंतर त्याने परिसरात पुन्हा शोध घेण्यास सुरुवात केली. याच दरम्यान गणेशोत्सव आला. सर्व कुटुंब गावी गणेशोत्सवासाठी आले होते. गणेशोत्सवाच्या सहाव्या दिवशी गणेशरूपी पाषाणाचा शोध पूर्ण झाला.</p>

					<p>परिसरात गणेशाचा आकार (डोळे, डाव्या बाजूला वाळलेली सोंड) असलेले पाषाण आढळून आले. त्यांच्या मुलाने आपल्या भावाच्या मदतीने आजचे स्थापित पाषाण आपल्या अंगणात आणून ठेवले. सदरचे पाषाण आणत असताना दोघांच्याही अंगाला पुरळ उठली. पण गणेशाचे नाव उच्चरताच काही वेळातच अंगावरची पुरळ निघून गेली.</p>

					<p>अंगणात जवळ जवळ दोन महिने गणेशरूपी पाषाण होते. या दोन महिन्यांच्या कालावधीत तिथे दिवाबत्ती केली जाऊ लागली. या दोन महिन्यांच्या कालावधीत चांगले प्रत्यय येऊ लागले. दिवाबत्ती करण्यास विसरणाऱ्या काकीला गणेशाने स्वप्नात येऊन 'दिवाबत्ती केली नाहीस ना' असे सांगून तिची झालेली चूक दाखवून दिली. श्री दत्तभक्त दाभोळकर गुरुजी यांच्या मार्गदर्शनाखाली लहानशी घुमटी बांधली. गणेशाची प्रचिती ग्रामस्थांना येत होती. मंदिरात येणारे भाविक वाढू लागले. लोक नवस बोलू लागले, नवस फेडू लागले.</p>

					<p>काही वर्षांनी घुमटीच्या जागेवर मंदिर बांधण्यात आले. विनायकीला व संकष्टीला श्रींवर अभिषेक करण्यात येतो. या मंदिरातील पूजा-अर्चा पालव परिवाराच करतात . मंदिरात श्रींवर अभिषेक करावयाचा असल्यास गुरुजींची (ब्राम्हण) व्यवस्था केली जाते. मालवण बाजारपेठेतील भांड्यांचे व्यापारी गरगटे यांनी आपल्या मुलाला मूल व्हावे, म्हणून नवस केला होता, त्यांनी तो पुढच्याच वर्षी येऊन फेडला. एका स्त्रीने आपले बाळंतपण व्यवस्थित व्हावे, म्हणून नवस केला होता. मात्र तो फेडण्याचा तिच्या लक्ष्यात राहिला नाही. तिला स्वप्नात हसणारा गणेश दिसू लागला. त्यावेळी तिला नावासाची आठवण झाली.</p>

					<p>संकल्प करा, मी सिद्धीस नेण्यास समर्थ आहे, असा आशीर्वाद देणाऱ्या स्वयंभू श्री संकल्पसिद्धी गणेश मंदिरात गुरुवार ११ फेब्रुवारी २०१६ रोजी 'माघी गणेश जयंती' साजरी होत आहे. गणेशभक्तांनी या उत्सवात सहभागी होऊन महाप्रसादाचा लाभ घ्यावा, असे आवाहन मंदिराच्यावतीने समस्त पालव व आप्तेष्ट यांनी केले आहे.</p>
					
				</div>
			</div>

			


		</div>
		<!-- historypage body end here -->

		<!-- footer section goes here -->
		<footer id='footerComp'></footer>
		<!-- footer section end here -->	
	</div>
</body>
<script src="js/jquery-3.3.1.js" type="text/javascript"></script>
<script src="js/bootstrap.min.js" type="text/javascript"></script>
<script src="js/slick.js" type="text/javascript"></script>
<!-- <script src="js/snazzymap.js" type="text/javascript"></script> -->
<script src="js/script.js" type="text/javascript"></script>
</html>